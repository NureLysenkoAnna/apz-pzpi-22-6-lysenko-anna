МІНІСТЕРСТВО ОСВІТИ І НАУКИ УКРАЇНИ
ХАРКІВСЬКИЙ НАЦІОНАЛЬНИЙ  УНІВЕРСИТЕТ РАДІОЕЛЕКТРОНІКИ


Кафедра «Програмної інженерії»


ЗВІТ
з лабораторної роботи №1
з дисципліни «Архітектура програмного забезпечення»
на тему: «Розробка опису прототипу проєкту в форматі «VISION AND SCOPE»»


Виконала                            Перевірив
ст. гр. ПЗПІ-22-6                   ст. викладач кафедри ПІ
Лисенко Анна Миколаївна             Сокорчук Ігор Петрович



Харків 2025

1 ІСТОРІЯ ЗМІН
№       Дата        Версія звіту        Опис змін та виправлень
1   26.04.2025          0.1             Створено розділи «Історія змін», «Завдання».
2   27.04.2025          0.2             Заповнено розділи «Опис виконаної роботи», «Висновки».
3   29.04.2025          0.3             Додано у додаток А посилання на відео, описано його хронологію. У додаток Б додано оновлений документ «VISION AND SCOPE».
 
2 ЗАВДАННЯ
1. У підрозділі «3.1 Scope of Initial Release» описати скоуп проєкту. Описати роботу всієї системи: серверної частини, IoT, вебклієнта та мобільного клієнта.
2. У підрозділі «3.2 Scope of Subsequent Releases» продумати та описати як можна інтегрувати штучний інтелект у майбутніх релізах.
3. У підрозділі «3.3 Limitation and Exclusions» визначити неочевидні обмеження функціоналу та навмисно виключений функціонал.
      
3 ОПИС ВИКОНАНОЇ РОБОТИ
1. Оновлено підрозділ «2.2 Major Features».
2. Додано опис основних вимог, функціоналу вебклієнта та мобільного клієнта до підрозділу «3.1 Scope of Initial Release».
3. У підрозділі «3.2 Scope of Subsequent Releases» описано функціонал, який планується у майбутньому як розширення проєкту. Визначено, як саме ШІ може покращити роботу системи та який підхід навчання/використання моделей доцільно обрати.
4. Визначено та описано у підрозділі «3.3 Limitation and Exclusions» обмеження та винятки проєкту.
     
4 ВИСНОВКИ
У результаті виконання лабораторної роботи було оновлено опис проєкту у форматі Vision and Scope. Додатково було описано адміністрування системи та бізнес-логіка. Визначено основні вимоги, функціонал вебклієнта та мобільного клієнта. До опису проєкту додано обмеження та винятки. Крім цього, було описано через впровадження яких можливостей у майбутньому планується розширення функціоналу програмного продукту. Документ наведено у додатку Б.    

ДОДАТОК А
Посилання на відеозапис доповіді та текст хронологічного опису відео
     
Відеозапис доповіді на YouTube: https://youtu.be/lxrgyHqZ1Ic 

Хронологічний опис відеозапису:
00:00 ‒ Вступ.
00:11 ‒ Тема проєкту.
00:16 ‒ Передумови.
01:31 ‒ Бізнес-можливості.
05:11 ‒ Окреслення концепції.
06:48 ‒ Головна функціональність.
10:57 ‒ Рамки первинного випуску.
13:28 ‒ Рамки наступних випусків.
15:22 ‒ Обмеження та винятки.
16:36 ‒ Робоче середовище.     

ДОДАТОК Б
VISION AND SCOPE

Vision and Scope Document
for
Програмна система для виявлення витоків газу
Version 2.0 approved
Prepared by Лисенко Анна
Харківський Національний Університет Радіоелектроніки
28.04.2025

Table of Contents

Table of Contents	ii
Revision History	ii
1 BUSINESS REQUIREMENTS	3
1.1 Background	3
1.2 Business Opportunity	3
2 VISION OF THE SOLUTION	5
2.1 Vision Statement	5
2.2 Major Features	6
3 SCOPE AND LIMITATIONS	8
3.1 Scope of Initial Release	8
3.2 Scope of Subsequent Releases	9
3.3 Limitation and Exclusions	10
4 BUSINESS CONTEXT	11
4.3 Operating Environment	11



Revision History
Name                Date            Reason For Changes                                      Version
Лисенко Анна        17.11.2024      Створення Vision and Scope.                             1.0
Лисенко Анна        28.04.2025      Оновлення Vision and Scope згідно з новими вимогами.    2.0

1 BUSINESS REQUIREMENTS
1.1 Background
Сучасний світ значною мірою залежить від природного газу, який є основним джерелом енергії для більшості житлових комплексів, забезпечуючи потреби мешканців у опаленні, приготуванні їжі та гарячому водопостачанні. Проте використання газу несе ризики, пов'язані з можливими витоками, які можуть спричинити серйозні наслідки, зокрема пожежі, вибухи або отруєння мешканців. Ці ризики особливо актуальні для багатоквартирних будинків, де високий ступінь щільності населення збільшує потенційні наслідки аварій.
Мета створення системи   забезпечення безпеки мешканців житлових комплексів шляхом автоматизації процесу виявлення витоків газу на ранніх стадіях. Продукт має забезпечити своєчасне інформування про загрозу, що дозволить уникнути нещасних випадків та покращить загальний рівень безпеки.
Головна ідея розробки   створити програмну систему, яка інтегрує датчики витоку газу, централізовану обробку даних і автоматичне повідомлення аварійних служб та мешканців.
     
1.2 Business Opportunity
Ринок безпеки та автоматизації для житлових комплексів демонструє стабільне зростання. Попит на системи моніторингу та безпеки, включаючи газові детектори, зростає через підвищену обізнаність споживачів про ризики, пов'язані з витоками газу, та посилення законодавчих норм у цій галузі. Житлові комплекси, зокрема багатоповерхові будинки, є критичним сегментом ринку, оскільки забезпечення їх безпеки є пріоритетним як для мешканців, так і для керуючих компаній.
На ринку вже представлені такі рішення:
    a) Індивідуальні газові детектори для квартир, наприклад, Kidde KN-COEG-3. Вони є недорогими, але обмежені в можливостях, оскільки не інтегруються в загальну систему житлового комплексу. Більшість з них має спрощену звукову систему сповіщення про витоки газу.
    b) Системи промислового моніторингу газу (Honeywell MultiGas Detector). Ці рішення складні й дорогі, що робить їх непридатними для побутового використання.
    c) Системи «розумний дім», як-от Nest Protect, Ecovacs Smart Gas Leak Detector, пропонують інтеграцію з іншими компонентами, але вимагають суттєвих інвестицій і недоступні для більшості споживачів у середньому ціновому сегменті.
Після аналізу аналогів можна сказати, що перевагами розроблюваного продукту можуть стати спеціалізація саме для житлових комплексів і врахування їхніх унікальних потреб, інтеграція на рівні будинку або комплексу, з охопленням як індивідуальних квартир, так і загальних комунікацій, оптимізація архітектури системи, що дозволить продукту бути доступнішим за ціною, ніж складні комерційні аналоги, автоматичне ідентифікування витоків та сповіщення відповідальних служб й мешканців забезпечить оперативніші реакції на можливі загрози.
Модель монетизації може бути побудована за такими принципами:
    a) Продаж ліцензій. Програмний продукт пропонується житловим комплексам, керуючим компаніям на умовах одноразової покупки або щорічної ліцензії.     b) Абонентська плата за обслуговування. Клієнти сплачують щомісячний платіж за підтримку системи, оновлення програмного забезпечення та доступ до сервісів сповіщення.
    c) Партнерські програми, співпраця з забудовниками, які інтегрують систему як частину стандартного оснащення новобудов.
    d) Модульні доповнення, додаткові послуги (наприклад, інтеграція з іншими системами безпеки) можуть продаватися окремо.
Ринок систем безпеки для житлових комплексів має високий потенціал через зростаючу потребу у сучасних технологіях, здатних забезпечити як захист життя, так і збереження майна. Продукт відповідає сучасним тенденціям автоматизації, що робить його конкурентоспроможним і привабливим для широкого кола споживачів.
Продукт зможе приносити стабільний прибуток через багаторівневу модель монетизації та перспективу довгострокового обслуговування клієнтів. Крім того, він відкриває можливості для розширення бізнесу, включаючи розробку нових функцій або вихід на суміжні ринки.
     
2 VISION OF THE SOLUTION
2.1 Vision Statement
Програмна система для виявлення витоків газу в житлових комплексах – це інноваційне рішення, яке спрямоване на забезпечення максимальної безпеки мешканців та їхнього майна. Система дозволяє автоматично відстежувати стан газових мереж, своєчасно виявляти потенційні витоки та оперативно сповіщати про них відповідальні сторони.  
Мета продукту – мінімізувати ризики, пов'язані з витоками газу, забезпечити спокій мешканців житлових комплексів та підтримати керуючі компанії в їхніх зусиллях зі створення безпечного середовища.  
Значення продукту:  
    a) Для мешканців будинків є важливим підвищення рівня безпеки та впевненості у захисті їхніх домівок.  
    b) Для керуючих компаній значущим фактором є забезпечення відповідності норм безпеки, оптимізація витрат на перевірки газових систем та можливість оперативного реагування на аварійні ситуації.  
    c) Для забудовників важливо запропонувати конкурентну перевагу, включивши сучасні системи безпеки в інфраструктуру новобудов.  
    Результатом впровадження програмної системи стане автоматизація виявлення витоків газу, що замінить застарілі методи ручної перевірки, своєчасне виявлення та інформування про витоки зменшить ризики аварій, економічних збитків та шкоди здоров'ю. Також система сприятиме створенню довіри до керуючих організацій і забудовників. 

2.2 Major Features
MF-1. Автоматичне виявлення витоків газу за допомогою інтегрованих IoT-сенсорів: коли сенсори виявляють рівень газу, що перевищує допустимий поріг, система автоматично реєструє це як потенційний витік і ініціює подальші дії.
MF-2. Оперативне сповіщення мешканців про витоки газу: якщо сенсори зафіксували потенційний витік, система негайно надсилає сповіщення через мобільний додаток для інформування мешканців про небезпеку. 
MF-3. Інформування аварійних служб через передачу сигналу тривоги до аварійних служб або відповідальних керуючих осіб.
MF-4. Моніторинг стану газових мереж житлового комплексу: сенсори вимірюють параметри, такі як тиск, температура та концентрація газу на різних ділянках газової мережі, дані збираються і аналізуються системою для вияву будь-яких аномалій або потенційні проблеми, які можуть призвести до витоків чи аварій.
MF-5. Локалізація джерела витоку: система зможе локалізувати точне місце витоку, використовуючи інформацію від IoT-сенсорів, що вимірюють концентрацію газу на різних ділянках.
MF-6. Генерація регулярних звітів про стан газової системи, вони можуть містити інформацію про належність мереж до допустимих параметрів, відхилення в концентрації газу, історію аварійних ситуацій та технічний стан сенсорів.
MF-7. Надання рекомендаційних дій у разі аварії: якщо буде зафіксовано витік газу або іншу аварійну ситуацію, система надсилатиме до мобільного додатку мешканців рекомендації щодо дій, які повинні бути виконані для мінімізації ризиків.
MF-8. Адміністрування системи:
Система передбачає розмежування ролей користувачів для управління різними аспектами її роботи:
    a) Адміністратор системи ‒ здійснює загальне адміністрування, контроль працездатності системи та оновлення.
    b) Адміністратор бізнес-логіки ‒ може взаємодіяти у повній мірі з сенсорами, перевірками сенсорів, даними, що отримуються зі встановлених сенсорів. Він налаштовує порогові значення, правила формування сповіщень та інші параметри бізнес-логіки.
    c) Адміністратор резервного копіювання та міграцій даних ‒ відповідає за збереження даних, планування та виконання міграцій.
    d) Завідувач житлового комплексу ‒ має доступ до управління мешканцями будинку, може переглядати історію подій, займатися моніторингом системи. Він отримує сповіщення щодо виявлених аномальних та потенційно небезпечних подій (витоків газу), несправностей сенсорів.
    e) Мешканець житлового комплексу ‒ може переглядати встановлені сенсори для виявлення витоків газу (в усіх локаціях комплексу), має доступ до власних сповіщень, рекомендаційних дій та загальної інформації про безпеку.
MF-9. Виконання бізнес-логіки для розрахунків і сповіщень:
Розробка і впровадження математичної бізнес-логіки для автоматичного аналізу даних і прийняття рішень у системі, зокрема:
    a) Розрахунок порогових показників для екстрених сповіщень: визначення допустимих рівнів концентрації газу, перевищення яких ініціює тривогу.
    b) Розрахунок строку використання сенсорів: прогнозування дати заміни або проведення технічного огляду сенсорів за результатами їхніх перевірок та показників роботи.
    c) Розрахунок мінімальної кількості сенсорів для безпечного покриття локацій: створення алгоритмів, що враховують площу об'єкта та специфіку приміщень для визначення необхідної кількості сенсорів.
    d) Формування та відправка сповіщень щодо виявлених аномалій: система автоматично виконує додаткову перевірку отриманих даних на перевищення порогових значень і у випадку підтвердження аномалії формує та надсилає електронні листи відповідним особам (адміністраторам системи, завідувачам комплексу, мешканцям). 
     
3 SCOPE AND LIMITATIONS
3.1 Scope of Initial Release
Серверна частина:
    a) Обробка даних IoT-сенсорів (основна бізнес-логіка) полягає в прийомі та аналізі даних про концентрацію газу у повітрі приміщень, отриманих від IoT-сенсорів. У разі виявлення відхилень у концентрації газу від безпечних рівнів здійснюється автоматичне реагування.
    b) Надсилання до мобільного додатку оперативних повідомлень мешканцям про виявлення витоків та автоматичне інформування аварійних служб або відповідальних керуючих осіб.
    c) Генерація звітів про стан газової системи, що може містити історії аномальних подій для аналізу роботи системи. 
    d) Додавання, управління та надання інформації про зони, що містять газові системи.
    e) Створення та управління обліковими записами мешканців житлового комплексу, керуючих осіб, представників аварійних служб.
ІоТ-клієнта:
    a) Збір даних з сенсорів про концентрацію газу у повітрі приміщень.
    b) Передача до серверної частини отриманих даних для подальшого аналізу. 
    c) Відстеження працездатності сенсора з відправкою попереджень у разі виникнення технічних несправностей.
Вебклієнт:
    a) Надання користувачам доступу до системи через веббраузер.
    b) Забезпечення можливості перегляду поточного стану газових мереж, включаючи історію подій та звітів.
    c) Надання візуалізації даних із сенсорів про концентрації газу в різних приміщеннях або зонах.
    d) Забезпечення інтерфейсу для адміністрування облікових записів мешканців, керуючих осіб та аварійних служб.
    e) Забезпечення інтерфейсу для управління зонами з газовими системами.
    f) Надання функціоналу для налаштування рівнів тривоги, зон покриття та інших параметрів системи.
Мобільний клієнт:
    a) Реалізація через створення мобільного Android додатку для спрощеного доступу користувачів до системи.
    b) Надання користувачам доступу до перегляду стану газових мереж.
    c) Забезпечення сповіщення мешканців у разі виявлення витоків газу або несправностей сенсорів.
    d) Забезпечення доступу до інструкцій з комплексом дій під час надзвичайних або аварійних ситуацій.

3.2 Scope of Subsequent Releases
У майбутньому планується  розширення функціоналу програмного продукту через впровадження та реалізацію наступних можливостей:
    a) Розширене аналітичне опрацювання даних: додавання більш гнучких правил для виявлення аномалій ‒ через порогові значення, контроль швидкості змін показників.
    b) Покращення керування подіями та сповіщеннями: розробка більш гнучких налаштувань тригерів сповіщень залежно від типу об'єкта (наприклад, різні пороги для квартир, котелень, підземних паркінгів).
    c) Застосування штучного інтелекту для аналізу аномалій: ШІ буде використовувати дані про концентрацію газу, тиск, температуру для виявлення нетипових змін у газовій мережі, які ще не досягли аварійних рівнів, але можуть свідчити про майбутній витік.
    d) Застосування штучного інтелекту для прогнозування технічного обслуговування: на основі історичних даних сенсорів система зможе прогнозувати, коли потрібно буде провести перевірку обладнання або замінити сенсор до фактичної поломки.
    e) Стратегія навчання і використання моделей: на початковому етапі планується інтеграція готових API сервісів ШІ (наприклад, AWS, Azure, Google Cloud) для базового аналізу даних без власного навчання моделей. На проміжному етапі передбачається донавчання існуючих моделей на реальних даних житлових комплексів із застосуванням підходу transfer learning. Далі, як довгострокова перспектива, можливі розробка та повноцінне навчання власних моделей на основі накопичених великих обсягів даних для підвищення точності та адаптивності системи.

3.3 Limitation and Exclusions
Неочевидні обмеження:
    a) Обмежена точність сенсорів: робота системи залежить від фізичних можливостей IoT-сенсорів, які мають власні допустимі межі похибок та можуть давати хибнопозитивні або хибнонегативні спрацювання.
    b) Затримка в сповіщеннях: у разі великого навантаження на мережу або проблем із підключенням передача сповіщення мешканцям та аварійним службам може мати затримки.
    c) Залежність від підключення до інтернету: функціонування мобільного додатку та відправка сповіщень напряму залежать від стабільності інтернет-з'єднання.
Навмисно виключений функціонал:
    a) Автоматичне відключення газопостачання: з міркувань безпеки та складності інтеграції з інженерними системами будівель на даному етапі не передбачено автоматичне перекриття газу при виявленні витоку ‒ лише сповіщення відповідальних осіб.
    b) Обробка складних сценаріїв аварій: наприклад, детектування множинних одночасних витоків або комбінованих надзвичайних ситуацій виходить за межі початкової версії системи.

4 BUSINESS CONTEXT
4.3 Operating Environment
Програмна система для виявлення витоків газу для різних частин проєкту буде використовувати широкий набір програмних засобів.
Серверна частина буде створена за допомогою ASP.NET Core на мові програмування C#. Вона відповідатиме за обробку даних з сенсорів, управління обліковими записами користувачів, сповіщення про аварійні ситуації. Для збереження інформації про газові мережі, події та звіти використовуватиметься база даних MS SQL.
Дані з сенсорів будуть оброблятися програмним забезпеченням, написаним на C#, яке інтегруватиме інформацію від IoT-пристроїв та передаватиме її до серверної частини.
Вебклієнт буде розроблений із використанням HTML та CSS для створення дизайну та загальної структури інтерфейсу. JavaScript буде використовуватись як основна мова для взаємодії з користувачем та для динамічного оновлення вмісту вебклієнта, а React, як бібліотека, дозволить ефективніше управляти станом додатку і створювати компонентні інтерфейси.
Мобільний клієнт буде створений на основі фреймворка .NET MAUI, для подальшої реалізації застосунку мовою C# для платформи Android.
Основними вимогами щодо доступності проєкту є підтримка різних пристроїв, простий і зрозумілий дизайн для швидкого доступу до важливих функцій. Надійність системи буде забезпечуватися мінімізацією помилкових спрацювань, сповіщень та автоматичним повідомлення про збої в роботі або несправності датчиків. Здатність обробляти сигнали датчиків та виявляти витоки газу на ранніх стадіях  без затримок зможе забезпечити найкращу продуктивність системи. А зі свого боку захист даних та загальний контроль доступу до системи надасть проєкту цілісності.